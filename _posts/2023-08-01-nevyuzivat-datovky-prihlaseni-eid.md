---
title: OHA důrazně upozorňuje na nemožnost přihlášení datovkou do portálů a porušování zákona o elektronické identifikaci
layout: post
tags: [Bleskovky, Dejte pozor, Digitální a informační agentura, Elektronická identita, Sankce, archi.gov.cz]
subtitle: OHA na wiki archi.gov.cz upozorňuje na nezákonný postup, kdy řada úřadů umožňuje klientům se přihlásit prostřednictvím jejich datové schránky a nepoužívá Národní bod podle zákona o elektronické identifikaci. Pozor na to.
---

V rámci rozšiřující znalostní báze Národní architektury vydal Odbor hlavního architekta pokyny k tomu jak nepoužívat datové schránky jako metodu pro přihlašování do informačního systému a portálů ve veřejné správě. Řada úřadů totiž ignoruje povinnost využívat pro přihlašování A autentifikaci klienta vůči jejich systému výhradně kvalifikovaný systém podle příslušného zákona o elektronické identifikaci a místo toho zneužívá funkcionalit Informačního systému datových schránek. Tento postup je protizákonný a protože se nedaří úřady přesvědčit o narovnání tohoto stavu dobrovolně, byly vydány pokyny k tomu, jak využívat přihlášení a identifikaci klienta při elektronické komunikaci.

[Využívání datových schránek pro autentizaci uživatelů](https://archi.gov.cz/znalostni_baze:prihlasovani_isds) jednoznačně všem úřadům připomíná, že jediný způsob, jak podle zákona zacházet s elektronickou identifikací klienta jako fyzické osoby je postupovat podle zákona o elektronické identifikaci. Má se tedy využít kvalifikovaný systém elektronické identifikace. Jakýkoliv další způsob a postup pro přihlašování klientů je protizákonný a to se všemi důsledky z toho plynoucí jak pro úřad, tak pro samotného klienta.

Je jistě třeba, aby to úřady začaly brát vážně, kladl se na to důraz i na posledním jednání PS architektury RVIS, kde na to OHA důrazně upozornil.