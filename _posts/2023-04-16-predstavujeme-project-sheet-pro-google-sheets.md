---
layout: post
title: "Naše oblíbené nástroje: Doplněk Project sheet pro tabulky Google na přehledné plánovací tabulky projektů"
subtitle: "Dnes vám představíme doplněk, který sami používáme k tvorbě přehledných a hlavně automaticky spravovaných projektových plánů přímo v tabulkách Google Sheets. Umí hezky zpracovat a spravovat plánovací přehled projektu s úkoly a podúkoly, počítat doby a termíny a vykreslovat graficky hezký ganťák projektu. Pokud nechcete utrácet za MS Project nebo používat jiné velké nástroje a pracujete s Google Workspace, možná vás tenhle doplněk zaujme."
tags: [Články, Management, Nástroje, Seriál Naše oblíbené nástroje, Tipy a triky]
---


V prvním díle našeho seriálu se podíváme na první nástroj, který vám chceme představit. Náš seriál bude o tom, co sami dobře známe a v EGdílně sami používáme a třeba by se taková věc mohla hodit i vám. Dnes se podíváme na doplněk k Google Sheets, který vám hravě nahradí MS Project a nebo další robustní nástroje pro správu projektů a jejich harmonogramů. Zejména pro neziskový sektor a menší projekty totiž nepotřebujete kanón na vrabce.

Pokud chcete spravovat harmonogram a termíny menšího projektu, můžete si samozřejmě pracně udělat tabulku v Excelu a nebo sáhnout po nějakém nástroji na tvorbu ganttových diagramů a harmonogramů. Ale my pro takové jednoduché věci používáme doplněk Project Sheet, který si jednoduše nainstalujete do Google Sheets. Instalace je standardní a to přes odkaz z workspace market place (viz níže). Pak už jen stačí vytvořit novou tabulku a v menu Doplňky (Rozšíření) v podmenu Project sheet plan zvolit Open sidebar, tím se otevře postraní panel s veškerým ovládáním projektového plánu.

Plán je rozdělen do jednotlivých úrovní, takže kromě 1, 2, 3 můžete mít třeba i 2.1, 2.2, 2.2.1, 2.2.1.1, 2.2.2, atd. Pro přesun o úroveň níže či výše v hierarchii stačí vybrat řádky s úkoly a použít ikony v ovládacím panelu. PS umí počítat závislosti úkolů a termínů a podle nich kromě samotné tabulky vykresluje i přehledný grafický harmonotram (Gantt). To vše dělá automaticky, když při každé změně v tabulce přepočítá vše na pozadí a vygeneruje aktualizovanou verzi listu.

Tabulku pak můžete normálně sdílet, publikovat, exportovat či z ní udělat PDF, nebo třeba vytáhnout do Excelu. Je to ostatně klasická tabulka Google Sheets.

[Odkaz na doplněk Project Sheet na marketplace](https://workspace.google.com/marketplace/app/projectsheet_planning/1080532206233)

Abyste viděli, jak to používáme my, můžete se mrknout třeba na [tuhle publikovanou tabulku](https://docs.google.com/spreadsheets/d/e/2PACX-1vT8VDKkWfGG_0jM-LaHm6Lr3YbmITMcusfBWKc6_tkfUBJsu6KnbGkoNfsWVQAuf2BeJD32r_n5y5hL/pubhtml?gid=1992197455&single=true) vytvořenou právě s pomocí tohoto doplňku.
