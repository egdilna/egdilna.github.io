---
Title: Připravili jsme pro vás první sadu aplikací do vašeho Sharepointu
Layout: post
Tags: [Informace, Naše práce, Nástroje, Povedlo se, Projekt SharePoint v úřadu]
Subject: A je to tady, takřka neuvěřitelné, ale povedlo se a to dokonce v rekordním čase. Kromě sady dokumentů s návody, jak si postavit některé klíčové seznamy ve Sharepointu potřebné pro řízení ICT v úřadu, pro vás máme připravené i samotné aplikace, které můžete rovnou sami u sebe nasadit.
---


V rámci projektu pro posilování využívání SharePoint, ze kterého máme mimochodem obrovskou radost, jsme od teorie přikročili k praxi. Kromě již zmiňovaných podrobných návodů na to, jak si vytvořit sami užitečné miniaplikace, jsme pro těch prvních několik vytvořili i samotné aplikace, které si můžete sami rovnou nasadit.

Námi připravené aplikace jsou a budou udržovány a případně k nim budou přibývat i další funkce. Cílem je usnadnit vám to tak, abyste nemuseli nic vytvářet a nastavovat. Pokud víte jak, prostě si jen stáhnete STP soubor s připraveným seznamem a ten váš administrátor rovnou nasadí a vaši uživatelé jej mohou začít používat, což vám ušetří čas a nervy.

Šablony publikujeme pod otevřenou licencí na veřejném GIT repozitáři kde najdete i další užitečné šablony pro jiné oblasti. 

[Složka šablon sharepoint](https://github.com/egdilna/sablony/tree/main/sharepoint)


V první fázi jsme pro vás připravili tři první aplikace, pro které jsme udělali i dokumentaci pro manuální tvorbu a to Katalog záměrů, Evidence aplikací a Katalog konceptuálního modelování. Podrobnosti o těchto aplikacích a jejich využití se dozvíte na stránce projektu [Sharepoint v úŕadech](http://www.egdilna.cz/projekty/projekt-sharepoint/
)