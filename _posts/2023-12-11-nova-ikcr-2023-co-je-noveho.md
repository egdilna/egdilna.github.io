---
title: "Schválena novelizace Informační koncepce. Co je nového?"
subtitle: "Vláda schválila roční aktualizaci Informační koncepce ČR, na kterou se budou muset všichni adaptovat. Letos méně změn, přesto je dobré je znát."
tags: [Chystá se, Čeká nás, Články, Dobré vědět, eGovernment, Informace, IKČR, Nepřehlédněte, Nová legislativa, Připravte se, Rozbory, Řízení EG, Zdroje znalostí]
---

Usnesením vlády č. 736 ze dne 4. října 2023 byla schválena novelizovaná verze Informační koncepce České republiky. Kromě dílčích změn popisů některýc cílů a principů došo k přidání následujících objektů IKČR:



* Dílčí cíl 3.13: Udržitelná technologie a infrastruktura: Zajištění toho, aby digitální infrastruktury a technologie veřejné správy, včetně jejich dodavatelských řetězců, byly udržitelnější a odolnější a (aby) účinněji využívaly energii a zdroje, s cílem minimalizovat svůj negativní environmentální a sociální dopad a přispívat k udržitelnému oběhovému (cirkulárnímu) a klimaticky neutrálnímu hospodářství a společnosti v souladu se Zelenou dohodou pro Evropu.
* Dílčí cíl 3.14: Národní infrastruktura pro prostorové informace: Zajištění koordinovaného efektivního rozvoje národní infrastruktury pro prostorové informace tak, aby bylo zajištěno sdílené využívání prostorových dat a služeb informační společnosti nad prostorovými daty napříč agendami a činnostmi veřejné správy s předpokladem vzniku synergických efektů.
* Architektonický princip P21: Udržitelnost digitálních služeb a zařízení (Digital service and equipment Sustainability): Každé nové nebo podstatně změněné řešení pro digitální služby bude využívat udržitelných digitálních technologií, které mají minimální negativní dopad na životní prostředí a na společnost; budeme i ve VS podporovat standardy a označení udržitelnosti pro digitální produkty a služby.
* Architektonický princip P22: Svoboda volby (Freedom of choice): Každý by měl mít možnost využívat u služeb VS výhod algoritmických systémů a systémů umělé inteligence, a to i tím, že bude činit vlastní informovaná rozhodnutí v digitálním prostředí, přičemž bude chráněn před riziky a újmou, pokud jde o jeho zdraví, bezpečí a základní práva.

Tyto nové cíle a principy jsou orgány veřejné moci pochopitelné povinny adoptovat při svém dlouhodobém řízení a ve svých informačních koncepcích.

Dále došlo k těmto změnám:

* Doplněna deklarace souladu se strategickými dokumenty EU
* Doplněny vybrané cílové ukazatele - Digital Targets ze strategie Digital Decade
* Úprava popisu HC 1, DC 1.4
* Úprava popisu DC 2.4, DC 2.6
* Úprava popisu HC 3, DC 3.6, Zavedení nového dílčího cíle 3.13 – Udržitelné technologie a infrastruktura a 3.14 - Národní infrastruktura pro prostorové informace
* Do P7 doplněn princip jednotné domény *.gov.cz
* Zavedení principu P21 - Udržitelnost digitálních služeb a zařízení a P22 – Svoboda volby
* Zavedení navazujícího dokumentu č. 6 - Právní předpisy s vazbou na informační systémy a ICT