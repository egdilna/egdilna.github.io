---
title: "Spustili jsme zcela novou webovou aplikaci Mapa EG povinností"
subtitle: "Po měsících útrap, vzájemného nadávání si do neschopných kreténů a dalších interních radostí, jsme spustili zbrusu novou webovou verzi Mapy EG povinností se spoustou nových funkcpi a hlavně v češtině."
tags: [Bleskovky, eGovernment, Informace, Naše práce, Nepřehlédněte, Povedlo se, Projekt Mapa povinností, Zdroje informací]]
zdroj: https://egdilna.cz/mapapovinnosti
---

Mapa   povinností eGovernmentu  je jedním z našich nejoblíbenějších a nejpoužívanějších děl. Našla jsi své místo nejen v rámci veřejné správy, ale je hojně využívána také právníky a nebo konzultanty, pokud chtějí vědět, kdo má jakou povinnost plynoucí z digitálních zákonů. Stávající webové stránky mapy povinností a webová aplikace postavená na anglické verzi nástroje AirTable ne každému vyhovovala. Naštěstí v naší zemi máme také chytré a aktivní studenty, a tak v rámci diplomové práce Miroslava Pavelky z České zemědělské univerzity byli zhodnoceny  také problémy a nedostatky stávajícího přístupu k evidovaným povinnostem. Jedním z výsledků bylo, že některým obyčejným uživatelům přišla práce s mapou povinností v nástroji AirTable  složitá a chybělo jim komplexnější a zároveň jednoduše realizovatelné vyhledávání a také jim chyběla vazba na další věci související s eGovernmentem. Kupříkladu, je sice hezké, že si najdete povinnost podle nějakého zákona, ale ten zákon si musíte už najít sami a vše ostatní také. 

Nám v EGdílně se osvědčilo dělat znalostní báze ve formě znalostní interaktivní wiki, k tomu využíváme nástroj [TiddlyWiki](https://www.tiddlywiki.com) do jehož otevřeného vývoje jsme se také nadšeně zapojili. A tak jsme dali hlavy dohromady a rozhodli jsme se, že na této technologické platformě vybudujeme další modul, kterým bude právě zcela nová verze Mapy povinností. Výsledkem je dnes spuštěná testovací verze nové webové aplikace s tím, že pochopitelně v následujících dnech a týdnech bude přibývat po drobnější dokumentace a budeme reagovat také na požadavky a náměty uživatelů z praxe. Důležité ale je, že od dnešního dne existuje na všem dobře známé webové adrese [https://egdilna.cz/mapapovinnosti](https://egdilna.cz/mapapovinnosti) nová jednoduchá webová aplikace s českým uživatelským rozhraním, která bude navázána i na další Wiki zdroje týkající se elektronizace veřejné správy.

## Co nového přináší nová mapa?

Těch věcí, které jsou ve webové verzi jinak, je hrozně moc. Ale výsledkem je, aby existovala prohledávatelná mapa s užitečnými funkcemi.

1. Mapa EG povinností je celá v češtině, včetně všech prvků uživatelského rozhraní (díky české verzi nástroje TiddlyWiki)
2. V Mapě povinností můžete nyní snadno hledat bez nutnosti nějakého složitého filtrování a nebo nastavování sloupců ve velké tabulce. Prostě zadejte do pole co asi tak hledáte a vyberte, že chcete hledat právě v mapě povinností. Hledání se snaží pseudoUI opravovat nedostatečné či nepřesné dotazy takže by vše mělo být snazší.
3. Každá povinnost má svůj záznam s hezkým designem, kde se dozvíte o povinnosti vše potřebné v přehledné formě a s interaktivními odkazy.
4. U každé povinnosti jsou také předpřipravené texty o dané povinnosti, které může kdokoliv použít do svých dokumentů, prezentací, zkrátka jakkoliv a kamkoliv a má jistotu, že se někde nepřeklepne.
1. Pod vizuální stránkou je datová vrstva povinností s popsanou strukturou přístupná přes API rozhraní, nebo přes volání obsahu v JSONu, kdo by něco takového využil.
1. Celou Mapu povinností si můžete stáhnout do počítače jako jeden HTML soubor a hledat si v ní i off-line (ale nedělejte to, pokud vyloženě nemusíte).

S projektem Mapa povinností máme v letošním roce velké plány, tak sledujte náš web, aby vám nic neuniklo.

[Podívejte se na Mapu povinností](https://egdilna.cz/mapapovinnosti)
