---
title: Letos musí správci do Rejstříku systémů doplnit nové údaje
layout: post
tags: [Informace, Data a údaje, Dejte pozor, Nová legislativa, Povinnosti, Základní registry]
subtitle: Připomínáme správcům informačních systémů povinnost doplit nové údaje o jejich systémech, která pro ně platí od července tohoto roku.
zdroj: https://www.zakonyprolidi.cz/cs/2020-329
---

Od 1. července 2023 se novelou [127/2023](https://www.zakonyprolidi.cz/cs/2023-127) změnila Vyhláška [329/2020 Sb. Vyhláška o seznamu položek popisu informačního systému veřejné správy a soukromoprávního systému pro...](https://www.zakonyprolidi.cz/cs/2020-329). 

Nově správce informačního systému veřejné správy a systému uvedeného jako regulovaný systém podle zákona 365/2000 musí uvádět mimo jiné:



* BEZPEČNOSTNÍ ÚROVEŇ ISVS
	* Bezpečnostní úroveň ISVS [1. nízká, 2. střední, 3. vysoká, 4. kritická (výběr z číselníku)]; 
	* obsahuje-li ISVS více komponent s různou bezpečnostní úrovní, uvede se bezpečnostní úroveň komponenty ISVS s nejvyšší bezpečnostní úrovní
* ZPŮSOB PROVOZU ISVS
	* označení způsobu provozu ISVS z hlediska využívání cloud computingu; uvede se, zda je ISVS provozován (i) plně s využitím cloud computingu, (ii) částečně s využitím cloud computingu, nebo (iii) bez využití cloud computingu
* PROVOZOVATEL ISVS - SMLOUVA
	* odkaz do registru smluv na elektronický obraz textového obsahu smlouvy uzavřené mezi správcem ISVS a provozovatelem ISVS, je-li tato smlouva v registru smluv uveřejněna
* DODAVATEL ISVS - SMLOUVA
	* odkaz do registru smluv na elektronický obraz textového obsahu smlouvy uzavřené mezi správcem ISVS a dodavatelem ISVS, je-li tato smlouva v registru smluv uveřejněna
* Do údajů o daplikační kompozici ISVS se nově doplní údaje:
	* ZPŮSOB PROVOZU APLIKAČNÍHO PRVKU S VYUŽITÍM CLOUD COMPUTINGU
		* uvedení, zda je aplikační prvek provozován s využitím cloud computingu (příznak: „ANO/NE“)
	* BEZPEČNOSTNÍ ÚROVEŇ APLIKAČNÍHO PRVKU
		* bezpečnostní úroveň aplikačního prvku [1. nízká, 2. střední, 3. vysoká, 4. kritická (výběr z číselníku)]
* PROSTŘEDÍ ISVS
	* PROSTŘEDÍ ISVS - TYP A POPIS
		* uvedení, zda je prostředí ISVS (i) produkční, (ii) testovací, nebo (iii) vývojové; v popisu se případně uvede text s doplňujícími informacemi
	* PROSTŘEDÍ ISVS - JEDNOZNAČNÝ IDENTIFIKÁTOR ISVS S PROSTŘEDÍM
		* identifikátor ISVS, pod nímž je ISVS zapsán v rejstříku informačních systémů veřejné správy a soukromoprávních systémů pro využívání údajů; za tento identifikátor se umístí tečka a následně se uvede číslo 1, pokud jde o produkční prostředí, číslo 2, pokud jde o testovací prostředí, nebo číslo 3, pokud jde o vývojové prostředí
* ZKUŠEBNÍ PROVOZ
	* uvedení, zda je ISVS jako celek ve zkušebním provozu (příznak: „ANO/NE“)
* ZKUŠEBNÍ PROVOZ - DATUM OD
	* datum zahájení zkušebního provozu ISVS
* ZKUŠEBNÍ PROVOZ - DATUM DO
	* datum ukončení zkušebního provozu ISVS
* ÚDAJE FYZICKÉ OSOBY NEZAPSANÉ V ZÁKLADNÍM REGISTRU OBYVATEL
	* uvedení, zda je v ISVS, který není základním registrem nebo agendovým informačním systémem, prostřednictvím kterého se zapisují údaje do základního registru obyvatel, zapsán údaj podle § 18 odst. 1 písm. a) nebo b) zákona o základních registrech, který nebyl využit ze základního registru obyvatel proto, že v něm fyzická osoba není zapsána (příznak: „ANO/NE“)
* ÚDAJE FYZICKÉ NEBO PRÁVNICKÉ OSOBY NEZAPSANÉ V ZÁKLADNÍM REGISTRU PRÁVNICKÝCH OSOB, PODNIKAJÍCÍCH FYZICKÝCH OSOB A ORGÁNŮ VEŘEJNÉ MOCI
	* uvedení, zda je v ISVS, který není základním registrem nebo agendovým informačním systémem, prostřednictvím kterého se zapisují údaje do základního registru právnických osob, podnikajících fyzických osob a orgánů veřejné moci, zapsán údaj podle § 26 odst. 2 písm. a) nebo b) zákona o základních registrech, který nebyl využit ze základního registru právnických osob, podnikajících fyzických osob a orgánů veřejné moci proto, že v něm fyzická osoba nebo právnická osoba není zapsána (příznak: „ANO/NE“)
* ÚDAJE NEZAPSANÉ V ZÁKLADNÍM REGISTRU ÚZEMNÍ IDENTIFIKACE, ADRES A NEMOVITOSTÍ
	* uvedení, zda je v ISVS, který není základním registrem nebo agendovým informačním systémem, prostřednictvím kterého se zapisují údaje do základního registru územní identifikace, adres a nemovitostí, zapsán některý z údajů podle § 31 odst. 1 zákona o základních registrech, který nebyl využit ze základního registru územní identifikace, adres a nemovitostí proto, že v něm tento údaj není zapsán (příznak: „ANO/NE“)

Tyto povinnosti měl správce splnit již v říjnu tohoto roku, nicméně protože stejně musí správce zadat údaje o financování systému za rok 2023 počátkem příštího roku, je nejvyšší čas se na to pořádně připravit.